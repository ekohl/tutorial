Existuje mnoho různých editorů a z velké části se výběr scvrkává na osobní preference. Většina programátorů v Pythonu používá složité, ale mimořádně mocné IDE (integrovaná vývojová prostředí), například PyCharm. Pro začátečníka to může být pravděpodobně méně vhodné, naše doporučení jsou stejně mocná, ale mnohem jednodušší.

Naše návrhy jsou napsané níže, ale neváhejte se zeptat svého kouče, jaké jsou jeho preference - poté bude i jednodušší získat od něj pomoc s prací v editoru.

## Visual Studio Code

XPath: /p[3]. Zahrnuje technickou podporu pro tzv. debugging, kompletní možnost práce s Gitem, zvýrazňování syntaxe jazyka, inteligentní pomoc pro psaní kódu, napovědu a možnost refactorovat kód.

[Stáhnout si jej můžeš zde](https://code.visualstudio.com/)

## Gedit

Gedit je open-source editor. Je k dispozici zdarma pro všechny operační systémy.

[Stáhnout si jej můžeš zde](https://wiki.gnome.org/Apps/Gedit#Download)

## Sublime Text

Sublime je velmi oblíbený a známý editor s možností využít zkušební verzi zdarma a je dostupný pro všechny operační systémy.

[Stáhnout si jej můžeš zde](https://www.sublimetext.com/)

## Atom

Atom je další populární editor. Je zdarma, open-source a je k dispozici pro Windows, OS X a Linux. Atom byl vyvinut firmou [GitHub](https://github.com/).

[Stáhnout si jej můžete zde](https://atom.io/)

## Proč instalujeme editor kódu?

Možná přemýšlíte, proč instalujeme speciální editor a proč raději nezvolíme něco jako Notepad nebo Word.

První důvod je, že kód musí být **prostý text** a problém s programy jako Word a Textedit je ten, že ve skutečnosti neprodukují prostý text ale bohatý text (s fonty a formátováním), používají vlastní formáty jako [RTF (Rich Text Format)](https://en.wikipedia.org/wiki/Rich_Text_Format).

Druhým důvodem je, že editory kódu jsou pro tuto práci uzpůsobené tak, že poskytují užitečné pomůcky jako je barevné zvýrazňování různých částí kódu podle jejich významu či automatické uzavírání uvozovek.

V akci to uvidíme později. Brzy budeš na svůj editor kódu nahlížet jako na jeden ze svých oblíbených nástrojů. :)