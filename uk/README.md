# Посібник Django Girls

[![Gitter](https://badges.gitter.im/DjangoGirls/tutorial.svg)](https://gitter.im/DjangoGirls/tutorial)

> Ця робота ліцензована міжнародною ліцензією Creative Commons Attribution-ShareAlike 4.0. Щоб переглянути копію цієї ліцензії, відвідайте https://creativecommons.org/licenses/by-sa/4.0/

## Вітаємо

Вітаємо у посібнику Django Girls! Ми раді вас тут бачити. :)  В цьому курсі ви побачите із середини, як працюють вебтехнології. Ми пропонуємо вам огляд усіх шматочків, які мають об'єднатись разом, щоб зробити мережу такою, як ми її знаємо.

Як і з усім невідомим, це буде пригодою - але не хвилюйтесь, бо якщо у вас вистачило сміливості бути тут, ви впораєтесь. :)

## Вступ

Чи ви колись відчували, що світ крутиться все більше і більше навколо технологій, про які ви (поки) нічого не знаєте? Чи вас колись цікавило, як створити вебсайт, але ніколи не вистачало достатньої мотивації, щоб почати? Чи ви колись вважали, що світ програмування є занадто складним для вас, щоб навіть пробувати робити щось самостійно?

Що ж, маємо гарні новини для вас! Програмування - це не так складно, як може здаватися, і ми хочемо вам показати, наскільки веселим може бути цей процес.

Даний навчальний посібник не перетворить вас магічним чином на програмістку. Якщо ви хочете розбиратися у цьому, то вам потрібні місяці або навіть роки навчання та практики. Але, наша мета показати вам, що програмування або створення вебсайтів не таке складне, як здається. Ми будемо намагатись так добре пояснити різні уривки та частини, як тільки зможемо, тож технології вас не лякатимуть.

Сподіваємось, що нам вдасться зробити так, щоб ви любили технологію як любимо її ми!

## Що ви вивчите під час освоєння посібника?

По завершенню даного посібника, ви будете мати простий, робочий вебдодаток: свій власний блог. Ми покажемо вам, як опублікувати його в інтернеті, тож інші також зможуть оцінити вашу роботу!

Це буде (більшою чи меншою мірою) виглядати таким чином:

![Figure 0.1](images/application.png)

> Якщо ви працюєте над матеріалами самостійно і не маєте інструктора, що зміг би допомогти у разі певної проблеми, ми маємо для вас чат: [![Gitter](https://badges.gitter.im/DjangoGirls/tutorial.svg)](https://gitter.im/DjangoGirls/tutorial). Ми попросили наших інструкторів і попередніх учасників бути там час від часу і допомагати іншим із освоєнням матеріалу! Не бійтеся задавати свої питання!

Гаразд, [почнемо з самого початку...](./how_the_internet_works/README.md)

## Робота з посібником вдома

Це чудово - брати участь в Django Girls workshop, але ми розуміємо, що не завжди є можливість його відвідати. Тому ми за те, щоб ви намагались проходити цей посібник вдома. Для тих, хто навчається вдома, ми зараз готуємо відео, які можуть спростити використання посібника самостійно. Вони досі знаходяться в розробці, але з часом все більше цікавих речей можна буде знайти на каналі [Coding is for girls](https://www.youtube.com/channel/UC0hNd2uW8jTR5K3KBzRuG2A/feed) в YouTube.

У кожному розділі, що вже готовий, є посилання на відповідне відео.

## Про проєкт та як долучитись

Цей посібник підтримується спільнотою [DjangoGirls](https://djangogirls.org/). Якщо ви знайдете якісь помилки або захочете зробити певні оновлення, будь ласка, [виконуйте вказівки, як долучитись до проєкту](https://github.com/DjangoGirls/tutorial/blob/master/README.md).

## Чи не бажаєте допомогти нам із перекладом посібника на інші мови?

На цей момент переклади підтримуються на платформі crowdin.com :

https://crowdin.com/project/django-girls-tutorial

Якщо ваша мова не перерахована на [crowdin](https://crowdin.com/), будь ласка, відкрийте нову тему</0>, що інформує про мову, таким чином ми зможемо додати її.</p>