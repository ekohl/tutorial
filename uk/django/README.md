# Що таке Django?

Django (/ˈdʒæŋɡoʊ/ *джан-го*) це безкоштовний та відкритий програмний каркас для створення вебзастосунків, написаний мовою Пайтон. Веб-каркас - це набір компонентів, які допомагають розробляти веб-сайти швидше і простіше.

При побудові веб-сайту, ви завжди потребуєте схожого набору компонентів: способу управління авторизацією користувача (створення акаунту, вхід, вихід), панелі управління, форм, способу завантажити файли, тощо.

На щастя, вже давно виявлено певні проблеми, із якими зіштовхуються веб-розробники під час написання нового сайту. Тому вони об'єднались та створили програмні каркаси (Джанго як один із них), що забезпечують готові компоненти для використання.

Програмні каркаси були створені для того, щоб вберегти розробників від зайвої роботи та полегшити роботу під час розробки нового сайту.

## Навіщо вам потрібен цей фреймворк?

Щоб зрозуміти, для чого насправді створено Джанго, треба ближче розглянути роботу серверів. По-перше, сервер має розуміти, що кінцевим результатом повинна бути веб-сторінка.

Уявіть собі поштову скриньку (порт), котра моніториться на вхідні листи (запити). Це здійснюється веб сервером. Веб-сервер читає листа, а потім надсилає відповідб із веб-сторінки. Але коли ви бажаєте відправити дещо, вам потрібно мати деякий вміст. І Джанго є інструментом, котрий допомагає вам створити такий контент.

## Що трапляється коли хтось надсилає запит на веб-сайт з вашого серверу?

Коли запит надходить на веб-сервер, він передається до Джанго, котрий намагається з'ясувати, чого насправді стосується запит. Він спочатку використовує адресу веб-сторінки та намагається з'ясувати, що далі робити. Ця частина виконується компонентом **urlresolver** програми Джанго (зверніть увагу, що адреса веб-сторінки називається URL - універсальний відслідковувач ресурсу - тому назва *urlresolver* є цілком виправданою). Такий процес нескладний: компонент використовує список шаблонів та намагається підібрати відповідне посилання. Джанго перевіряє шаблони зверху вниз та, якщо зназодить співпадіння, надсилає запит до пов'язаної функції (котра називається *view*).

Уявіть листоношу з листом. Він йде по вулиці і звіряє номер кожного будинку з тим, що вказаний в адресі отримувача. Якщо номер співпадає, він кладе листа в скриньку. Аналогічним чином працює urlresolver!

Найцікавіша робота виконується функцією *view*: можна перевірити базу даних щодо якоїсь конкретної інформації. Можливо, користувач надістав запит на зміну певних даних? Як у випадку листа: "Прошу змінити опис моєї роботи". Функція *view* може перевірити, чи користувач має доступ до таких змін, а потім оновити опис роботи та надіслати повідомлення: "Готово!". Потім функція *view* створює відповідь, а Джанго може надіслати її до веб-браузера користувача.

Опис роботи сервісу, наведений раніше, досить спрощений, але спочатку не потрібно знати усі технічні деталі. Досить володіти і загальною ідеєю.

Отже, замість заглиблюватись у деталі, ми розпочнемо створення чогось за допомогою Джанго та вивчимо усі потрібні частини його роботи поступово!