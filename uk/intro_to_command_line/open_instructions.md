<!--sec data-title="Opening: Windows" data-id="windows_prompt" data-collapse=true ces-->

В залежності від вашої версії Windows і клавіатури, ви можете відкрити командне вікно одним з наступних способів (можливо, доведеться трохи поекспериментувати, але ви не повинні пробувати всі варіанти):

- Перейдіть до меню Пуск (або екрана Пуск), та введіть "Командний рядок" ("Command Prompt") у полі пошуку.
- Перейдіть до меню Пуск → Система Windows → Командний рядок (Start menu → Windows System → Command Prompt).
- Перейдіть до меню Пуск → Усі програми → Стандартні → Командний рядок (Start menu → All Programs → Accessories → Command Prompt).
- Перейдіть до екрана Пуск, підведіть курсор миші до нижнього лівого кута екрану та натисніть стрілку вниз, яка з'явиться (на сенсорному екрані замість цього протягніть від нижнього краю екрану). Повинна відкритись сторінка додатків. Натисніть на "Командний рядок" ("Command Prompt") у розділі "Система Windows" ("Windows System").
- Утримуючи спеціальну клавішу "Windows" на клавіатурі, натисніть клавішу "X". Виберіть "Командний рядок" ("Command Prompt") або "Оболонка Windows PowerShell" із меню, яке з'явиться.
- Утримуючи клавішу "Windows", натисніть клавішу "R", щоб відкрити вікно "Виконати". Введіть "cmd" у текстовому полі та натисніть кнопку "OK".

![Введіть "cmd" у вікні "Виконати"](../python_installation/images/windows-plus-r.png)

Пізніше, в цьому посібнику вам знадобиться два командних вікна, відчинених одночасно. Однак, на деяких версіях Windows, якщо у вас вже є одне відчинене вікно і ви спробуєте відкрити друге за допомогою того ж методу, вас переадресує знову на те ж командне вікно, що вже відкрите. Спробуйте це зараз на своєму комп'ютері та подивіться, що станеться! Якщо ви отримуєте лише одне командне вікно, то спробуйте якийсь інший метод зі списку вище. Принаймні один з них повинен відкривати нове командне вікно.

<!--endsec-->

<!--sec data-title="Opening: OS X" data-id="OSX_prompt" data-collapse=true ces-->

Відкрийте Додатки → Утиліти → Термінал (Applications → Utilities → Terminal).

<!--endsec-->

<!--sec data-title="Opening: Linux" data-id="linux_prompt" data-collapse=true ces-->

Скоріш за все Додатки → Стандартні → Термінал (Applications → Accessories → Terminal), або Додатки → Система → Термінал (Applications → System → Terminal), але це може залежати від вашого дистрибутива. Якщо ж немає нічого подібного, спробуйте погуглити це. :)

<!--endsec-->